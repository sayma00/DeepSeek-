{
  "Bio_Nabil_Sir.docx": "জনাব নাবিল জসিম আহমেদ  নির্বাহী পরিচালক, মান্দন্ড নির্ধারণী বিভাগ ও নিরীক্ষা চর্চা পুনরীক্ষণ বিভাগ(অতিরিক্ত দায়িত্ব), ফাইনান্সিয়াল রিপোর্টিং কাউন্সিল, অর্থ বিভাগ, অর্থ মন্ত্রণালয় হিসেবে কর্মরত আছেন। এই পদে তিনি দেশের আর্থিক প্রতিবেদন ও নিরীক্ষা ব্যবস্থার উন্নয়ন এবং আন্তর্জাতিক মানের সঙ্গে সামঞ্জস্য রক্ষায় কাজ করছেন। তিনি ঝুঁকিভিত্তিক পরিদর্শন তদারকি, জবাবদিহিতা ও আস্থা নিশ্চিত করণ এবং এফআরসি বোর্ডকে পরামর্শ দেওয়ার পাশাপাশি আন্তর্জাতিক ফোরামসমূহে বাংলাদেশের প্রতিনিধিত্ব করছেন।\nজনাব আহমেদ বাংলাদেশ, যুক্তরাষ্ট্র ও কানাডায় আর্থিক, টেলিযোগাযোগ এবং তথ্য প্রযুক্তি খাতে ২৫ বছরেরও বেশি সময় ধরে বহুমাত্রিক নেতৃত্ব দিয়েছেন। তিনি উত্তর আমেরিকায় একজন স্বীকৃত আর্থিক নিয়ন্ত্রক এবং ISO9000 লিড অডিটর হিসেবে স্বীকৃত। তার মধ্যে রয়েছে বৈশ্বিক কর্পোরেট দক্ষতা এবং বাংলাদেশের অর্থনৈতিক রূপান্তরের প্রতি এক গভীর দায়বদ্ধতা।\nএফআরসি তে যোগ দেওয়ার আগে তিনি এরিকসন, নকিয়া, আলকাটেল এবং ওয়ার্ল্ড ফাইনান্সিয়াল গ্রুপে আন্তর্জাতিক কোম্পানিতে উচ্চ পদে কাজ করেছেন। সেখানে তিনি অর্থনৈতিক উন্নয়ন এবং যোগাযোগ ও সম্পর্ক  তৈরি করে উত্তর আমেরিকায় গ্রাহকদের জন্য আর্থিক সেবার মান আরও ভালো করেছেন।\nতিনি ওয়েবস্টার ইউনিভার্সিটি থেকে ফাইন্যান্স ও মার্কেটিংয়ে এমবিএ, ওকলাহোমা স্টেট ইউনিভার্সিটি থেকে টেলিকমিউনিকেশন ম্যানেজমেন্টে মাস্টার্স এবং ঢাকা বিশ্ববিদ্যালয়ের আইবিএ থেকে বিবিএ করেছেন।\nজনাব নাবিল জসিম আহমেদ নেতৃত্ব ও কাজের দক্ষতার জন্য অনেকবার পুরস্কৃত হয়েছেন। এর মধ্যে ওয়ার্ল্ড ফাইন্যান্সিয়াল গ্রুপ, এরিকসন এবং আলকাটেল-লুসেন্ট থেকে পাওয়া সম্মাননাও রয়েছে। তিনি IEEE, রোটারি ক্লাব (যুক্তরাষ্ট্র ও কানাডা), আইবিএ অ্যালামনাই অ্যাসোসিয়েশন এবং ইন্টারন্যাশনাল ফারাক্কা কমিটির মতো পেশাগত ও সামাজিক সংগঠনে সক্রিয়ভাবে যুক্ত আছেন।"
}